---
# the default layout is 'page'
icon: fas fa-info-circle
order: 6
---

# Sivuston syntymä
Tämä on yksityiselämään ja työelämään keskittyvä kotisivu ja blogi. 

Tämä sivu syntyi lähinnä VS Code ja Github harjoitustyönä. Harrastan DJ toimintaa ja tein DJ persoonalleni kotisivu/blogin hakiessani tuntumaa VS Coden ja GitHubin käyttöön.

Siinä samalla testaillessa tein myös toisen sivuston mitä käytin hyväkseni ongelmanselvityksessä. Tuumasin, että kun tällainen kerran tuli pystytettyä, niin voisin tehdä siitä Petteri Heino kotisivun, mistä CV ja sertifiointi tiedot ovat näppärästi luettavissa tarvittaessa.

Sivun blogi osiota tulen  todennäköisesti käyttämään lähinnä IT-postauksiin. Tätä sivustoa luodessa opiskelen parhaillaan Microsoft Azurea ja todennäköisesti tulen julkaisemaan Suomen kielistä sisältöä harjoitustoteutuksista samalla kun opinnot etenevät.

En sulje pois kuitenkaan sitä, ettenkö saattaisi julkaista jotain ihan muutakin kuin IT asiaa. Blogissa on kuitenkin hyvin toimiva kategoria ja tag systeemi, joita käyttämällä saa nopeasti filtteröityä juuri sitä sisältöä mitä haluaa. 

# Muutana sana minusta

Keski-ikään päässyt rock-ja kulttuuri henkinen IT-alan tekijä. Minulla on yli 20 vuoden IT ura takana asiantuntija tehtävissä, joista suurin osa ajasta on vierähtänyt Suomen mittakaavassa kahdella isolla IT-palvelutarjoajalla. Heillä olen työskennellyt asiakkaiden IT projekteissa tuottaen erilaisia Microsoft ratkaisuja.

Olen kotoisin Lahdesta. Asuin tässä välissä noin 20 vuotta Helsingissä ja palasin Lahteen halvemman asumisen perässä.

Yksityiselämässä aika kuluu erilaisissa keräilyharrastuksissa (levyt, sarjakuvat, lautapelit), rokkikeikoilla, silloin tällöin DJ hommissa. Koitan aloittaa kitaransoittoa uudelleen (yleensä keski-iän hurahduksessa miehet ostaa ferrarin, minä ostin kitaran ja tällä hetkellä rakennan pedaalilautaa sitä mukaa kun on rahaa uusiin pedaaleihin).

Pelaisin lautapelejä, mutta en ole löytänyt Lahdesta peliseuraa. Täällä on yksi lautapelikauppa, joten luulisi, että täällä olisi myös pelaajia. Jos tätä blogia sattuu joku paikallinen lautapelaaja jotenkin ihmeellisesti lukemaan, niin saa olla yhteyksissä!

Niin ja totta mooses, olen tietysti myös filmifriikki! <3
